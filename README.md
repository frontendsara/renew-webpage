Grupp: Sara Karlsson och Lisa Marie Andersson

Vi har valt att modernisera hemsidan för ett danskt café som heter Atelier September. 

https://cafeatelierseptember.com/


Om originalsidan:

Orignalhemsidan har vit bakgrund, svart typsnitt utan serifer och bilder i blandade format. 

* Ur vårt användarperspektiv uppfattar vi caféets hemsida som ganska rörig och inkonsekvent. Det fanns flera menyer på hemsidan, alla var inte synliga direkt - vilket gjorde det svårt att navigera sig mellan de olika sidorna och var man skulle hitta information om vissa saker. Bilderna var i olika format, och även om bilderna t.ex. var stående visades de inte i samma storlek. Headern var väldigt liten i förhållande till menyer och övrig info. Vår tolkning är att sidan anpassats för mobil men även i detta läge såg den osammanhängande ut med kapade bilder och ostrukturerat innehåll. 


Vår tanke kring hur vi valt att modernisera sidan:

* Tydlig header med logo istället för logotypen skriven med samma text som på övriga hemsidan.
* En navbar under headern för att lätt kunna navigera mellan de olika länkade sidorna i vårt projekt. 
* Main med aktuella bilder som knyter an till caféets atmosfär.
* Tydlig footer med ytterligare info om adress, öppettider, systercaféer, ikoner för instagram, kalender och andra sociala medier. 
* Vi har gjort en meny-sida och en kontaktsida (med kontaktformulär) som går att klicka sig till genom navbaren under headern.
* Länkning tillbaka huvudsidan sker genom att man klickar på logotypen i headern.
* I mobil/tablet-versionerna har vi lagt in en hamburgerikon med dropdown-meny som dyker upp så användaren kan klicka sig mellan de olika sidorna. I dessa två lägen är även headern fixed. 
* Vi har valt att ta inspiration från caféets instagramprofil som uppdateras dagligen där en logotyp fanns och mer aktuella bilder. Vi ville skapa känslan av att instagram-profilen och hemsidan hänger ihop, snarare än att de representerar två olika profiler av samma café.
* Logo och bilder är lånade från Atelier Septembers instagramprofil.

Typsnitt:

OBS!

* Vi hade från början laddat in en separat CSS-fil med original-typsnittet som används på caféets hemsida. Dock upptäckte vi att denna inte fungerade i andra datorer och efter mycket felsökning och omlänkning av CSS-filen så valde vi att använda annat liknande typsnitt.


Avgränsningar: 

* Caféet har två systercaféer som de har länkningar till separata hemsidor med, vi har inte valt att inkludera dessa utan hänvisar endast till kaféerna genom "fiktiva" länkar i footern.

* Vi har översatt och gjort hemsidan på svenska istället för originalspråket danska.

* Caféets instagramflöde (som uppdateras i realitid) finns inlagt till höger på hemsida. Flöder är transparent och blir fullt synligt när man hovrar över det. Instagramflödet har vi valt att länka till genom en instagram-ikon i footern istället. 

* Vi har valt att inte ha med ett kalendarium med events som också finns på hemsidan, då de event som fanns med ägde rum 2020 och inte är aktuella längre (vilket vi också tolkar som att hemsidan inte uppdaterats sen dess). Vi har lagt en kalender-ikon i footern som ska hänvisa till ev. event. 

* Vi har valt inte ha med alla kategorier i navigationsmenyerna som finns på sidan. Vi har istället valt att plocka fram de mest "huvudsakliga" kategorierna för vår navbar och tänker oss att viss information som idag ligger under en egen kategori på originalsidan kanske platsar bättre under en subkategori. Vissa kategorier har vi döpt till andra namn, t.ex. "Info" till "Om oss".
